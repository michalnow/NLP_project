Analiza i abdukcjaPierwotna wersja niniejszego artykułu została zaprezentowana w trakcie Sympozjum oanalizie muzycznej, zorganizowanego przez Stowarzyszenie Absolwentów Teorii Muzyki Uniwersytetu Indiana w ramach dyskusji pane-lowej 19 lutego 2011 r. Założenia tejże dyskusji sformułowano następująco: „Potrzeba organizacji niniejszego Sympozjum wypłynęła z przekonania, że dociekania o charakterze czysto analitycznym nie znajdują w naszej dziedzi-nie właściwego ujścia. Czy analiza może funkcjonować samodzielnie i stanowić cel sam w sobie, czy trzeba ją traktować wyłącznie jako narzędzie służące do udzielania odpowiedzi na pytania umiejscowione w szerszym, teoretycznym lub historycznym kontekście? Jeśli nie może funkcjonować sa-modzielnie, jaka jest zatem jej wartość w dzisiejszej teorii muzyki? W jakim stopniu analiza pełni odrębną rolę w Państwa pracy i co o tym decyduje?” W mojej pracy naukowej analiza odgrywa zasadniczą rolę, nie zawsze jednak stanowi punkt wyjścia ani też ostateczny cel prowadzonych badań. W uproszczeniu rozumieć ją można jako rozkładanie przedmiotów na czynniki pierwsze, a następnie – jeśli postępujemy konsekwentnie – składanie ich na nowo razem.1 Obraz ten przywodzi mi na myśl dziecko, które rozbiera samochodzik na części, a później dopasowuje je do siebie z powrotem, chcąc zobaczyć, jak są ze sobą połączone i w jaki sposób współdziałają, dając określony efekt. Zwykła segmentacja partytury na jednostki podstawowe – bez zrozumienia, jak są do siebie dopasowane, jak wpływają na siebie nawzajem oraz w jaki sposób funkcjonują, by osiągnąć pewien cel – byłaby w istocie jej zubożeniem. Pojęcie wzajem-nych zależności oraz celowości rządzącej działaniem tychże jednostek jest możliwe tylko poprzez odwołanie się do jakiejś teorii: istniejącej wcześniej lub znajdującej się in statu nascendi. W pierwszym przypadku to teoria wskazuje nam, jak określić funkcje poszczególnych elementów; w drugim – teoria formuje się ex post w oparciu o nasze odkrycia i intuicje. Odkrycie (discovery) i intuicja (intuition) są tym, co znakomity amery-kański filozof Charles Sanders Peirce rozumie pod pojęciem abdukcji (abduction),znanym naukowcom jako tworzenie hipotezy.2 Abdukcja jest aktem twórczym, którego efekty nie mogą być zagwarantowane przez ścisłe trzymanie się zasad czy „procedur odkrywania.”3 To raczej intuicyj-ne poruszenie wyobraźni, które u teoretyka przybiera postać pewnego uogólnienia, generalnego wyjaśnienia, wywiedzionego z określonych – zwykle nie wszystkich – cech bardziej szczegółowych danych. Analitycy muzyki wykazują tendencję do wyróżniania tych właściwości czy cech, które wspierają ukierunkowane na cel, współzależne funkcjonowanie poszczególnych muzycznych całości. Podobnie jak każdy proces twórczy, tak i generalizacje oparte na abdukcji są podatne na krytykę, rewizję czy nawet odrzucenie. Późniejsze działania analityczne niechybnie wskazują, czy dana generalizacja jest przydatna, czy też istnieje potrzeba dalszej abdukcji. Dzięki temu nawet student, który ledwie posługuje sięaparatem analitycznym może wypróbować i ocenić jego potencjał w zakresie obja-śniania i udzielania odpowiedzi na pytania dotyczące dzieła muzycznego.Abdukcje mogą się pojawić na wszystkich poziomach analizy; cechą wszystkich istniejących systemów analitycznych jest zaś pojmowanie wybranych właściwości muzycznych jako ważniejszych od pozostałych. Jako przykład może tu posłużyć system Schenkera, w którym w sposób uprzywilejowany traktuje się linearne następstwo wysokości (rozumiane jako pochodna ukrytego schematu kontrapunktycznego), by następnie wyabstrahować z niego wyrazistą trajektorię, złożoną z wysokości pełnią-cych funkcje strukturalne oraz ich ornamentów.4 Czasem jednak czujemy, że grupa dźwięków sąsiadujących ze sobą na krótkiej przestrzeni czaso-wej splata się w taki sposób, iż analizując je strukturalnie – stracilibyśmy z oczu aspekty funkcji i celu. W efekcie możemy zacząć postrzegać takie krótkotrwałe zdarzenie muzyczne jako bardziej syntetyczne, tj. – z tej perspektywy – jako nieredukowalnyamalgamat wysokości dźwięków, rytmu, dynamiki, konturu melodii, jej artykulacji i rozłożenia w czasie. Niemożliwe wydaje się odniesienie do takiego zintegrowanego zjawiska z pominięciem wnikliwej analizy. Jedną z możliwych abdukcji jest usłysze-nie go jako gestu, to jednak pociągnęłoby za sobą poważne konsekwencje dla późniejszej interpretacji: moglibyśmy na przykład dojść do wniosku, iż artykulacja pełni w danym fragmencie rolę tematyczną, ważniejszą aniżeli sama struktura wysokościowa, podczas gdy wcześniej traktowaliśmy tę pierwszą jako zewnętrzny obrys, ornament ukrytej pod powierzch-nią struktury prowadzenia głosów.5 Wówczas możemy zacząć odbierać ekspresywną wymowę takiego zintegrowanego gestu, nawet w postaci mocno uszczegółowionej, co stanowiłoby istotne uzupełnienie informacji o jego umiejscowieniu w kontekście.Jeśli potraktujemy gest jako istniejące niezależnie zdarzenie bądź proces, nie tylko jako analizowany segment czy jednostkę, mamy szansę uzyskać dalszy wgląd w jego znaczenie ekspresywne, być może poprzez heury-styczne porównanie go do zakodowanego w naszym ciele doświadczenia ruchu w czasie i przestrzeni. Możemy wówczas usłyszeć pewne wirtualne środowisko utworzone przez tonalność i metrum, w którym określone muzyczne siły mają za zadanie popychać nas naprzód (co opisują między innymi Steve Larson i Marion Guck).6 Powyższa identyfikacja doprowadzić może do serii abdukcji dotyczących wyabstrahowanego podmiotu czyn-ności w utworze (agency) – głównego źródła motywacji, z którego wywo-dzą się gesty w ujęciu m.in. Freda Mausa – i jego rozróżnienia na podmiot wewnętrzny, zewnętrzny, a nawet narratywny (internal/external/narrative agencies).7 Jeśli natomiast dopuścimy do głosu nasze intuicje dotyczące szeroko pojętej temporalności, możemy odkryć, iż kolejność następowania owych zdarzeń posiada swoje ekspresywne uzasadnie-nie i służy podkreśleniu ich konstrukcji architektonicznej; innymi słowy, możemy stwierdzić, iż zdarzenia te współtworzą trajektorię dramatyczną lub narrację, a nie tylko implikatywną hierarchię struktur.8Oczywiście, nawet jeśli analiza czysto strukturalna byłaby naszym celem, potrzebowalibyśmy intuicji interpretacyjnych, by wyjaśnić zdarzenia nie-typowe – jak choćby następstwa harmoniczne, które wymykają się kate-goryzacji w ramach opisanej teoretycznie syntaktyki danego stylu. Jednak już potraktowanie takiej anomalii jako szczególnego rodzaju implikacji, która podlega zaprzeczeniu lub odroczeniu, jest samo w sobie krokiem ku poznaniu i zrozumieniu jej wpływu na słuchacza. Krok ten wydaje się nieunikniony, jeśli chcemy przeskoczyć z kognitywnego przetwarzania danych do interpretacji ich zawartości ekspresywnej. Zgodnie ze spo-strzeżeniem, które w 1956 roku poczynił Leonard B. Meyer, a pięćdziesiąt lat później David Huron rozwinął w szerszą teorię, takie zaprzeczenia i odroczenia mogą kryć w sobie znaczny potencjał ekspresywny,a nawet faktycznie wywoływać emocje.9 Kontynuując rozumowanie abdukcyj-ne, możemy postawić hipotezę o ekspresywnej motywacji nietypowych struktur muzycznych oraz włączyć ją w obręb bardziej ogólnej teorii stylu muzycznego i przemian stylistycznych.Za przykład posłużyć tu może wysunięta przeze mnie hipoteza o ekspre-sywnej korelacji użytych w sposób specyficzny trójdźwięków: durowego w pierwszym przewrocie (jako właściwy recytatywowi sygnalizuje onzmianę poziomu dyskursu) oraz typowo kadencyjnej D64  – poza kadencją (sugeruje to pewien pozytywny przełom).10 W drugim z opisanych przy-padków możemy zaobserwować, jak różny jest efekt wywołany przez akord D64  jeśli nie występuje on lokalnie – w ramach kadencji, lecz inicjuje odcinek o charakterze tematycznym, wsparty na podstawowej dominan-towej nucie pedałowej11 (jak się to dzieje w drugim temacie pierwszej czę-ści Sonaty fortepianowej op. 111Beethovena i w wielu utworach Liszta). Zdarza się, że w podobnych wypadkach D64  w ogóle się nie rozwiązuje, a dominantowa nuta pedałowa uporczywie trwa. Ów retoryczny zabieg pociąga za sobą zmianę stylu: akord D64  – niestabilny, także pod względem funkcji syntaktycznej – ustępuje miejsca stabilnej prezentacji tematu, który wyłania się z funkcji toniki ponad dominantową nutą pedałową. Przedstawione powyżej szczegółowe rozważania nie miałyby szansy zaistnieć w wyniku czystej spekulacji o muzyce, pozbawionej odniesień do konkretnych przykładów muzycznych, a zatem: analiza zawsze zajmuje pozycję centralną. Jednak w mojej pracy badawczej oraz – jak sądzę – także w pracy innych, analiza stale prowokuje rozumowanie abdukcyjne, które niesie ze sobą konsekwencje w postaci bardziej wnikliwej inter-pretacji dzieła, udoskonalonej koncepcji dotyczącej jego stylu oraz – na najwyższym poziomie uogólnienia – zmian w rozumieniu stylistyczno-muzycznej ewolucji.Moja hermeneutyczna orientacja na gruncie analizy jest rezultatem rozwi-jania abdukcji w odniesieniu do znaczenia ekspresywnego, co pociąga za sobą określone podejście do pracy analitycznej. Zamiast rozpoczynać ana-lizę od podziału formalnego utworu na jednostki niższego rzędu, mogę skupić się na wyróżnianiu zdarzeń „problematycznych” – fragmentów, które wydają się zagadkowe w kontekście danego stylu. Następnie próbu-ję sobie wyobrazić – poprzez abdukcję – genre ekspresywny, który uczy-niłby każde z tych zdarzeń prawdopodobnie brzmiącym ogniwem jednej dramatycznej trajektorii.12 Zwróćmy jednak uwagę, że abdukcja nie może być tutaj rozumiana jako tożsama z uogólnieniem danych szczegółowych; te ostatnie bowiem, jako anomalie, mogą nasuwać generalizacje pozba-wione logiki (np. na podstawie jakiejś cechy wspólnej im wszystkim). Jest to natomiast akt autentycznie twórczy – poprzez fakt wysuwania nowych pomysłów i rozwiązań, dzięki którym każde nietypowe zdarzenie zyskuje wyrazistą funkcję w toczącym się dyskursie. W tym sensie, dokonując ana-lizy, tworzymy zarazem zręby teorii, a ujawniając strukturę – odkrywamy ekspresję.