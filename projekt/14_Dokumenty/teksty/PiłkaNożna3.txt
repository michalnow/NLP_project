Rodzaje rozgrywek i federacje piłki nożnej na świecie Każdy kraj posiada własną krajową federację. W przypadku Polski jest to PZPN, czyli Polski Związek Piłki Nożnej, którego przewodniczącym jest Zbigniew Boniek, niegdyś czołowy polski piłkarz. Na świecie istnieją także federacje kontynetalne. W Europie jest to UEFA, której przewodniczy inny wybitny piłkarz, Francuz Michel Platini. Skrót UEFA ozancza Unia Europejskich Związków Piłkarskich (ang. Union of European Football Associations). Światową organizacją jest wspomniana już FIFA, czyli Międzynarodowa Federacja Piłki Nożnej (fr. Fédération Internationale de Football Association). Aktualnie wymienić można wiele rodzajów rozgrywek piłkarskich. Najbardziej powszechnymi i najczęstszymi są krajowe rozgrywki. W ich skład wchodzą różne ligi. Najważniejsza zawsze jest tak zwana ekstraklasa, jej zaplecze stanowi druga liga. W zależności od kraju, poziomu lig może być kilka. Drużyny w poszczególnych ligach rywalizują o zwycięstwo w rozgrywkach. W najważniejszej lidze natomiast o tytuł mistrza kraju. W ramach rozgrywek ligowych można również spotkać turniej o puchar danego kraju rozgrywany pomiędzy co najmniej dwoma poziomami lig. W skali międzynarodowej mamy natomiast różne turnieje. Najważniejsze to Liga Mistrzów, w których występują najlepsze europejskie zespoły oraz zaplecze tych rozgrywek, czyli Liga Europy. Dodatkowo istnieją jeszcze rozgrywki zwane Klubowymi Mistrzostwami Świata (ang. FIFA Club World Cup). Rywalizuje w nich siedem drużyn piłkarskich: zwycięzca Ligi Mistrzów UEFA, zwycięzca Copa Libertadores, zwycięzca Afrykańskiej Ligi Mistrzów, zwycięzca Ligi Mistrzów CONCACAF, zwycięzca Ligi Mistrzów OFC, Azjatyckiej Ligi Mistrzów i mistrz państwa w którym odbywają się KMŚ. W formie reprezentacyjnej mamy mistrzostwa Europy oraz mistrzostwa każdego kontynentu. Wcześniej rozgrywane są mecze eliminacyjne do tych rozgrywek. Identyczne zasady eliminacji dotyczącą Mistrzostw Świata. Reprezentacje rozgrywają również mecze towarzyskie. Niedawno powstał pomysł stworzenia ligi, w której mecze będą rozgrywać właśnie reprezentacje krajowe. Najlepsi zawodnicy piłki nożnej w historii Myśląc o najlepszych zawodnikach w historii piłki nożnej, od razu zwracamy się ku Brazylii oraz Argentynie. Pierwszym piłkarzem zwanym królem futbolu jest nie kto inny jak Pele, czyli Edson Arantes do Nascimento, czyli urodzony w 1940 roku zawodnik reprezentacji Brazylii. W wieku zaledwie 17 lat zadebiutował w reprezentacji Brazylii. W 1958 roku wziął udział w Mistrzostwach Świata, podczas których zdobył wraz z kolegami najwyższy tytuł. Po turnieju stał się gwiazdą drużyny Santosu FC. W trakcie kariery reprezentacyjnej aż 4-krotnie występował na Mundialu, z czego 3-krotnie Brazylia wracała z niego jako mistrz świata. Kolejnym zawodnikiem, który wpisał się w kanon światowej piłki nożnej jest Diego Maradona. Argentyńczyk znany jest najbardziej ze swojego gola, którego strzelił ręką podczas meczu Mistrzostw Świata. Tłumaczył się z nieczystego zagrania tym, że pomógł mu Bóg. W spotkaniu z Anglią w 1986 roku, podczas turnieju w Meksyku, strzelił także drugiego gola po przebiegnięciu niemal całego boiska, mijając po drodze 6 piłkarzy Anglii. Po tym meczu aż do dziś dnia znany jest jego gol strzelony „ręką Boga”. Z zawodników, którzy karierę zakończyli niedawno, a reprezentowali europejski futbol, warto wspomnieć Zinédine'a Zidane'a. Ten francuski piłkarz algierskiego pochodzenia potrafił czarować na boisku tak wspaniale, że kiedy był w formie jego drużyna zawsze wygrywała. Najbardziej znany jest z występów w drużynie królewskich, czyli w Realu Madryt. Zidane był jego liderem i pomimo faktu, że w drużynie występowało wiele gwiazd, to on stanowił motor napędowy całego zespołu. W 2004 roku Pele umieścił go na liście 100 najlepszych żyjących piłkarzy na świecie. Wraz z Francją zdobył mistrzostwo Świata w 1998 roku, zostając wybranym najlepszym piłkarzem finału. Dwa lata później Francja z Zidanem w składzie zdobyła mistrzostwo starego kontynentu. W 2006 roku Francuzi ponownie dotarli do finału Mundialu, gdzie skonfrontowali się z Włochami. Mecz ten miał być ostatnim w reprezentacyjnej karierze Zizu. Tak też się stało, ponieważ zakończył on karierę reprezentacyjną po mistrzostwach. W finale doszło do konfrontacji z Materazzim, obrońcą Włoskim, który wyprowadził Francuza z równowagi. Po uderzeniu go z „baran” głową w klatkę piersiową Zidane w trakcie trwania dogrywki dostał czerwoną kartkę. Mecz po rzutach karnych wygrali Włosi. Pomimo tego Zizu i tak został wybrany najlepszym piłkarzem całego turnieju. Obecnie w świecie piłkarskim najpopularniejszymi i najlepszymi zawodnikami są Cristiano Ronaldo reprezentujący barwy Portugalii oraz Realu Madryt, Lionel Messi – Argentyńczyk grający dla Bracelony oraz Neymar – Brazylijczyk występujący w Paris Saint Germain. Polska również posiada wielu zawodników, którzy wpisali się w historię piłki nożnej. Reprezentacja z składające się z tak zwanych orłów Górskiego w składzie: Tomaszewski, Szymanowski, Gorgoń, Żmuda, Musiał, Maszczyk, Deyna (K), Kasperczak (Ćmikiewicz), Lato, Szarmach (Kapka), Gadocha pokonała na mundialu w 1974 roku w meczu o 3 miejsce Brazylię 1:0. Tym samym zapewniła sobie zaszczytne miejsce w historii polskiej piłki. Dziś największą gwiazdą polskiego futbolu jest występujący w barwach Bayernu Monachium napastnik Robert Lewandowski.