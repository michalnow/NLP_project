Zasady gry w piłkę nożną Wymiary boiska, bramek i piłki Boisko do piłki nożnej ma wymiary prostokąta o szerokości od 45 do 90 m i długości od 90 do 120 m (przy jednoczesnym zastrzeżeniu, że boisko nie może być kwadratem, dla meczów międzynarodowych od marca 2008 roku FIFA ustanowiła wymiary boisk 105x68). Po przeciwległych stronach pola gry, na środku linii bramkowych, ustawione są bramki o szerokości między wewnętrznymi krawędziami słupków 7,32 m i wysokości dolnej krawędzi poprzeczki od podłoża 2,44 m. Zawody są rozgrywane piłką, która powinna mieć obwód nie mniejszy niż 68 cm i nie większy niż 70 cm, a jej masa powinna wynosić od 410 do 450 gramów. Przy rozpoczęciu zawodów ciśnienie powietrza we wnętrzu piłki musi wynosić od 0,6 do 1,1 atmosfery. Skład drużyny piłkarskiej Każda z drużyn wybiega na murawę w składzie 11 zawodników. Z czego jeden z nich jest bramkarzem i ma prawo na powierzchni pola karnego dotykać piłką rękoma. Pozostali w różnych ustawieniach tworzą trzy linie: obrońców, pomocników oraz napastników. Podczas meczów rankingowych oraz turniejowych trener może dokonać tylko 3 zmian. Zawodnik, który zszedł boiska, nie może już na nie powrócić w trakcie spotkania. Wykroczenia Zasady piłki nożnej definiują szereg wykroczeń, za które zawodnik może zostać ukarany żółtą bądź czerwoną kartką. Drużyna natomiast w ramach rekompensaty za przewinienie przeciwnika dostaje rzut wolny lub karny. Żółta kartka stanowi ostrzeżenie dla zawodnika, a dostaje się ją za nieprzepisowe zagranie. Sędzia może ją wyciągnąć jako karę za nieczyste zagranie lub niesportowe zachowanie. Dwie żółte kartki w takcie meczu wykluczają zawodnika z dalszej rywalizacji i zmuszają zespół do gry w osłabieniu. Kartka czerwona natomiast od razu wymusza zejście zawodnika z boiska. Sędzia może ją wyciągnąć za faul z premedytacją, bardzo niesportowe zachowanie lub umyślne łamanie przepisów. Zawodnik, który dostał dwie żółte bądź czerwoną kartkę nie może wrócić na boisko ani zostać zmieniony, przez co drużyna musi grać z jednym piłkarzem mniej. Rzuty Rzut rożny dyktowany jest dla drużyny, jeśli piłka opuści linię końcową boiska po dotknięciu zawodnika drużyny przeciwnej pod swoją bramką. W sytuacji odwrotnej grę wznawia bramkarz z dystansu 5 metrów od własnej bramki. Rzut z auto jest wznowieniem gry po wyjściu piłka poza linię boczną boiska. Rozpoczyna drużyna, której zawodnik nie dotknął piłki jako ostatni. Faul Faul jest to nieprzepisowe odebranie piłki przeciwnikowi, bądź blokowanie go kiedy piłki nie posiada. Karą za to przewinienie jest rzut wolny, a dodatkowo może być także kartka. Rzut karny natomiast dyktowany jest jeśli zawodnik został sfaulowany w polu karnym przeciwnika. Wykonuje się go z jedenastu metrów od bramki. W tym czasie w polu karnym może być tylko bramkarz oraz wykonawca. Spalony W celu wytłumaczenia, czym jest pozycja spalona posłużę się definicją: „Pozycja spalona to sytuacja, gdy podczas podania piłkarz danej drużyny znajduje się na stronie boiska należącej do drużyny przeciwnej i jest bliżej linii bramkowej drużyny przeciwnej niż piłka oraz bliżej niż przedostatni zawodnik drużyny przeciwnej i ma wpływ na przebieg akcji.”