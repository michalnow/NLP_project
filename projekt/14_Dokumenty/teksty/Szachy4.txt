Korzyści płynące z nauki szachów
Jest bardzo wiele korzyści, które szachy wnoszą do społeczeństwa. Skoncentrujmy się na opisie kilku wybranych (w znacznie
szerszym aspekcie będą one uwzględnione przy podejmowaniu tematyki ich wpływu na rozwój dziecka):
1. Szachy są dla wszystkich.
Codziennie ludzie różnych płci, ras, religii, narodowości i w różnym wieku grają w szachy. Królewski sport może teraz
pochwalić się kilkoma milionami zarejestrowanych graczy w swoich federacjach; z kolei więcej szacuje się, że około 40-50
milionów ludzi rozgrywa normalne partie każdego dnia. Pewne jest to, że obecnie jest tyle miejsc w Internecie w których
można rozgrywać partie szachowe, że każdy może zagrać niezależnie od tego gdzie mieszka czy o jakiej porze zechce się
zmierzyć z innym graczem. Ważne jest także i to, że nigdy nie jest się zbyt starym lub młodym, aby czerpać radość z szachów.
Partia szachów nigdy nie jest odległa, bez względu na to czy grana z przyjaciółmi w lokalnym klubie szachowym, w turnieju
czy też z kimś z innego kraju poprzez granie on-line (za pomocą Internetu). Nie ma specjalnych warunków, aby każdy mógł
się cieszyć grą w szachy. To najbardziej demokratyczna z gier, gdyż nie ma znaczenia ani płeć, ani rasa, ani siła fizyczna czy
wiek bądź pochodzenie. Przy tym rywalizować mogą praktycznie wszyscy – jedyne co jest to konieczne to chęć ku temu oraz
znajomość podstawowych zasad gry. Rzadko zdarza się, aby wszyscy na równych prawach byli dopuszczani do rywalizacji
między sobą. W tym natomiast wypadku jest to jak najbardziej możliwe oraz realne. Wystarczy tylko chcieć zagrać! 
Tomasz Pintal, Dominik Sondej: Szachy jako specyficzne narzędzie pomocne w rozwoju dziecka
5
2. Szachy czynią dzieci bardziej bystrymi.
Takie jest właśnie motto programu szkolnego Szachowej Federacji Stanów Zjednoczonych (czy („Make kids smarter” czy też
„Chess Makes You Smart”) i nie jest to tylko pusta fraza. Instruktażowa partia jest jednym z najbardziej motywujących
narzędzi w repertuarze nauczyciela. Ponadto szachy są częścią programu nauki w blisko 40 krajach, włączając Stany
Zjednoczone.
Wartym podkreślenia jest także to, iż długoletnie studia oraz różne badania jednoznacznie wykazały, że szachy polepszają:
- strategiczne i krytyczne myślenie, dojrzałość, logikę
- godne sportowe zachowanie, odpowiedzialność, dyscyplinę, zrównoważenie
- koncentrację, wizualizację, pamięć, pewność siebie, autoekspresję
- umiejętność rozwiązywania problemów, wyniki w testach inteligencji
Warto podkreślić, że korzyści z szachów dla dzisiejszej grupy dzieci młodzieży są znaczące. Dlatego warto jest poszukiwać
możliwości, dzięki którym szachy mogą pomagać w rozwoju przede wszystkim dzieci jak i młodzieży. Przy odpowiednim
realizowaniu programu nauczania szachowego można uzyskiwać naprawdę bardzo dobre efekty. Konieczna jest jednak do tego
świadomość korzyści, które dają szachy, akceptacja tej formy rozwijania i nauki oraz konkretne działania do grupy odbiorców.
3. Szachy są zabawą i rozrywką.
Niektórzy ludzie wierzą i oceniają, że szachy to sztuka, nauka czy nawet sport, ale każdy musi się zgodzić, iż jest to przede
wszystkim wspaniała gra. Taka, która pozwala dzieciom wyrażać swoją twórczość, nawiązywać nowe przyjaźnie i kształtować
oraz rozwijać samoocenę. Rzadko zdarza się, aby dzięki dobrej zabawie można było dodatkowo rozwijać wiele ważnych cech
i umiejętności przydatnych w nauce szkolnej i dalszym życiu. Szachy są właśnie jedną z takich gier, które oferują szerokie
spektrum aktywności w sferze intelektualnej, emocjonalnej a także społecznej. Większość trenerów i instruktorów twierdzi, że
dzieci, które systematycznie uczestniczą w zajęciach szachowych stają się bardziej dojrzałe, odpowiedzialne oraz uzyskują
lepsze efekty (także oceny szkolne) aniżeli ich rówieśnicy, którzy nie biorą udziału w procesie szkolenia szachowego.
Dodatkowo opinię tę potwierdzają rodzice i opiekunowie dzieci, które są świadome pozytywnego oddziaływania królewskiej
gry na ich pociechy. Warto o tym pamiętać w dyskusji na temat podejmowania decyzji związanych z akceptacją szkolenia
dzieci i młodzieży za pomocą szachów.
Można w skrócie wymienić takie oto istotne fakty związane z szachami oraz korzyściami płynącymi z ich nauczania:
Szachy są częścią programu nauki w niemal 40 krajach. W Wenezueli, Islandii, Rosji i innych krajach, szachy są przedmiotem
we wszystkich szkołach publicznych.
W Vancouver, Centrum Nauczania Szachów i Matematyki poprzez rozpoznanie zależności pomiędzy graniem w szachy
i rozwojem umiejętności szachowych, rozwinięto serię podręczników, aby wspomóc studentów kanadyjskich w matematyce.
Były amerykański Minister Edukacji Terrell Bell popierał wiedzę szachową jako sposób rozwijania wczesnoszkolnych
właściwości: intelektu oraz akademickiej bystrości (obrotności).
Stan New Jersey wprowadził projekt ustawy legitymujący szachy jako jednostkę nauczania w programie nauki juz w szkołach
podstawowych. 17 października 1992 roku, Burmistrz New Jersey – Jim Florio podpisał ten akt prawny, aby ustanowić szachy
jako przedmiot nauczania w szkołach publicznych. Cytat z ustawy brzmi w ten oto sposób: „W krajach gdzie szachy są
oferowane szerokiemu gronu odbiorców w szkołach, studenci wykazują wyższość w zdolności rozpoznawania złożonych
wzorców i konsekwentnie wybijają się w matematyce i nauce...”.
Po tym jak została przedstawiona wielowymiarowość szachów oraz ogólne korzyści płynące z ich nauczania, teraz czas na
przedstawienie zagadnienia wpływu szachów na rozwój dziecka. 