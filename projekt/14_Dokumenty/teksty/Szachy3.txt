Wielowymiarowość szachów
W tym miejscu zostanie przedstawiona wielowymiarowa strona szachów. Poniżej zawarte stwierdzenia mają zastosowanie do
każdego człowieka, który zajmuje się szachami. Także do dziecka, które dzięki pomocy ze strony opiekunów (najczęściej
rodziców, a następnie instruktorów czy trenerów) może kształtować swój potencjał dzięki wykorzystaniu szachów.
Szachy są grą dla ludzi w każdym wieku.
Można nauczyć się grać w szachy każdym wieku. W odróżnieniu od wielu innych sportów, nigdy nie trzeba się wycofywać.
Ponadto wiek także nie jest istotnym czynnikiem, kiedy patrzysz na przeciwnika – młody może grać ze starym i stary może
grać z młodym. Słowem: bez względu na wieku możesz zajmować się szachami. Pamiętaj! Do szachów nie jesteś nigdy ani za
stary ani za młody. Dzieci już w wieku 4-5 zaczynają się bawić szachami, a następnie uczą się grać coraz lepiej w tę królewską
grę w wieku lat 6-7. Najstarsi, którzy grywają w szachy mają nawet po 80, 90 czy nawet 100 lat.
Szachy rozwijają pamięć.
Teoria szachowa jest obecnie coraz bardziej rozwinięta, a przez to także bardziej skomplikowana niż dawniej. Bardzo wielu
graczy zapamiętuje różne debiutowe warianty. Tak więc dzięki szachom można także nauczyć się rozpoznawania wielu
różnorodnych wzorców (układów bierek) jak i zapamiętywać długie warianty. Jest to dobra rozgrywka w której także można
gimnastykować swoją pamięć, aby mogła nam ułatwiać dobre funkcjonowanie.
Szachy polepszają koncentrację.
Podczas gry trzeba być skoncentrowanym tylko na jednym celu – zamatowaniu i staniu się zwycięzcą. Wbrew pozorom wcale
nie jest to łatwe, gdy mamy odpowiednio silnego i zdeterminowanego przeciwnika. Odpowiednio wysoka oraz długotrwała
koncentracja jest niezbędna jeśli chcemy odnosić sukcesy z silniejszymi od nas zawodnikami na turniejach. Dzięki wielu
ćwiczeniom oraz sprawdzianom można stale polepszać koncentrację, tak aby w krytycznych chwilach zachować zimną krew.
Szachy rozwijają logiczne myślenie.
Szachy to gra dwóch osób z których każda chce wygrać, lecz zwycięzcą może być tylko jeden. Dlatego właśnie wymagają
nieco zrozumienia logiki tego co się dzieje. Zwykle tę „nić przewodnią” gry nazywa się strategią. W szachach myślenie
logiczne jest niezbędne jeśli chcemy, aby jakość naszych partii mogła być pouczająca. Bardzo często w tej grze dominuje
podejście w którym „jeśli… to” znajduje zastosowanie właśnie na szachownicy. Taki rodzaj myślenia można także opisać jako
przyczynowo-skutkowe. Jeżeli pobijesz mi wieżę, to dostaniesz mata – jeśli tego nie rozumiesz, to znaczy, że twoje myślenie
logiczne może potrzebować opieki i rozwoju. Ponadto pamiętajmy, że błędy tak w szachach jak i w życiu są nieuniknione.
Można powiedzieć, że szachy są jak niesamowita przygoda: to nigdy niekończący się proces.
Szachy promują wyobraźnię i twórczość.
Zachęcają do tego, aby być wynalazcą. Jest niemal nieskończona ilość pięknych kombinacji, które mogą być skonstruowane.
Poza tym jeden ze znanych artystów, który przy okazji był także szachistą powiedział: „Każdy szachista jest artystą, chociaż
nie każdy artysta jest szachistą”. Pomimo tego, że na wysokim poziomie sportowej rywalizacji tworzenie jest coraz
trudniejsze, to jednak dla milionów ludzi na całym świecie szachy otwierają drzwi niezliczonych możliwości, a przy tym dają
możliwość, aby samemu tworzyć i przy okazji rozwijać swoją wyobraźnię. 
Tomasz Pintal, Dominik Sondej: Szachy jako specyficzne narzędzie pomocne w rozwoju dziecka
2
Szachy uczą niezależności.
Tylko ten, kto samodzielnie będzie potrafił oceniać to co się dzieję i co może się wydarzyć może być dobrym szachistą. Dzięki
dobrym ruchom przeciwnika jesteśmy zmuszani podejmować ważne decyzje mające wpływ na dalsze wydarzenia na
szachownicy. Należy starać się samodzielnie oceniać różne pozycje oraz możliwości, które kryją się w tym miniaturowym
schemacie wojny. Jakość ruchów jest dyktowany tylko przez własną ocenę gracza. Im lepsze, tym szanse na wygraną wzrastają.
Szachy rozwijają zdolność przewidywania konsekwencji działań.
Z uwagi na to, że w szachach uczestniczą dwaj gracze i dwa przeciwne wojska, więc można powiedzieć, iż uczą one niejako
patrzeć na obie strony ulicy zanim się ją przejdzie. Bez rozwijania umiejętności przewidywania tego co się może wydarzyć,
dobry szachista nie będzie mógł wybrać najlepszej kontynuacji gry. W życiu także